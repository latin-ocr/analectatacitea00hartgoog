138

enim, si illos nimis suspiciant aequales sui, periculum esse
ne ipse cum socero suo, quique praeterea fuerint modesti
cautique, vulgo contemnantur despicianturque. Hinc illa in
illius sectae homines mordacitas admirationi iuncta. Quod
philosophos ex urbe expulit Domitianus tamquam gravissi·
mum tyranni in totam humanitatem proponitur peccatum
(Agr. 2), et tamen eosdem illos non minus bonos philosophos
et prudentiores homines futuros fuisse, si silere potuissent,
ubi certa adesset libere loquentibus pernicies, identidem de-
monstrare conatur frustra, ut ego censeo. Hinc fit ut re·
vera genio indulgere videatur curn eorum unum ludibrio habere
possit Musonium Rufum, de quo in Historiis locus est, qui
facetus videri posset, nisi tanturn inesset acerbitatis (III, 81):

„Miscuerat se legatis” (quos ipse senatus ad Antonii Primi
milites miserat concordiam pacemque suasuros) „Musonius
Rufus equestris ordinis, studium philosophiae et placita
Stoicorum aemulatus, coeptabatque permixtus manipulis bona
pacis ac belli discrimina disserens armatos monere. Id pleris-
que ludibrio, pluribus taedio; nec deerant, qui propellerent
proculcarentque, ni admonitu modestissimi cuiusque et aliis
minitantibus omisisset intempestivam sapientiam.'’

Nam Musonius Rufus, licet dirissimum illud Domitiani
tempus fortasse non viderit, ergoque Tacito Agricolae aliis
que modestis cautisque hominibus certamen cum illo nonsit,
tamen communi in Stoicos invidia comprehenditur. Quid quod
ne de Thrasea quidem et Seneca aliisque Neronis victimis

loqui potest Tacitus, quin eorum laudibus admisceat amari
aliquid. Nonne de Domitiani temporibus cogitat cum Thra·
seam dicit ,sibi causam periculi fecisse, ceteris libertatis
initium non praebuisse'‘ (A. XIV, 12)? Et tamen quid tum
fecerat Thrasea? Locus est paulo obscurior, fortasse corrup·
tus, hoc tamen elucet obstitisse Thraseam senatoribus Neroni

abiectissimum in niodum adulantibus.

 

