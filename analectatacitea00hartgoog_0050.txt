39

Addam quaedam de loco diversi generis, in quo nulla est
culpa scriptoris, nullum librarii vitium, qui tamen est eiusmodi
ut obiter legentes facile in 'errorem possint induci. Simul mihi
praebet facultatem ad Woelfflinium redeundi, a cuius praeclaro
invento tota haec est profecta disputatio Est H. IV, 79.

Agrippinenses auxilium petebant a Cereale; interim iam com·
miserant id quod effecerat ut neque denuo cum Civile lacere
possent et illius Romanorum auxilii quam maxime indigerent:
Germanos enim dispersas in domibus trucidaverant. Hoc est quod
nostratium proverbio dicitur: pane tergum naves suas comburere.
Cavete nunc sibi debebant priusquam a clade accepta hostes
(Germani) „reparatis viribus ad spem vel ad ultionem accin-

gerentur'’. Namque iam Coloniam intenderat (i. e. consilium

ceperat eo eundi) Civilis cum cohorte integra bellique cupida,
quae Tolbiaci agebat. Sed tristis nuntius eum ab hoc abduxit
proposito: deletam cohortem dola Agrippinensium, qui „largis
epulis vinoque sopitos Germanos, clausis loribus, igne iniecto
cremavere”. Haud dubie de duplici Germanorum caede sermo
hic est, nam primo diversi trucidati Germani dicuntur, dein
cohortem crematam loribus clausis legimus, ubi ergo de uno
tantummodo sermo est aedificio. Atqui hostile lacinus a Cala·
niae incolis adversus Germanos commissum potius eo advocatu·
rum erat Civilem quam inde aversurum. Cohors illa cremata
eadem est quacum Coloniam tetenderat Civilis; crematur ea
Tolbiaci, sed dolo Agrippinensium illud lactum recte dicitur,
quoniam in finibus Agrippinensium situm est Tolbiacum et
Tolbiacenses ipsi sunt Agrippinenses. Hunc quoque locum
aliquis proponat literarum alicui studioso, quamvis provecte,
sed qui in Tacito hospes etiam est; mirari mox desinet Plu·
tarcho, cum de militibus urbem palatiumque petentibus lege·
ret, in mentem non venisse de praetorianis agi.

 

