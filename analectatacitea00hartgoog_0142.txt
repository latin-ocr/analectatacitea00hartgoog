131

defendendum eum contra iniquas criminationes conscripsit
Boissierius ¹), neque infitior vix quemquam ante Tacitum
tam strenue operam dedisse ut communia scriptorum atque
adeo hominum vitaret vitia. Sed in una re a Boissierio mihi
dissentiendum video: singula quaeque ego examinanda esse
arbitror, et si qua res narrata aut ipsa incredibilis nobis
videatur, aut Taciti narratio vitium crepet, confidenter id
nobis esse pronuntiandum, et neque ipsius Taciti, quamvis
magni eum faciamus, auctoritatem, neque Suetonii consensum,
neque quidquam ex hoc genere tantam habere vim debere
ut de singulis quid censeamus vereamur proloqui.

lam vitia quaedam Taciti in praecedentibus hic illic nota·
vimus. Vidimus eum modo (ut lepida hic utar inscriptione
qua Naberus egregiam illam de Silii Messalinaeque nuptiis
disputationem exornavit, Mnem. 1892 p. 410 sqq.) „fluctum
in simpulo movisse'’, dume nuptiis theatralibus veras nup·
tias, vel e doctorum iurisconsultorum disceptatione gravem
senatus faceret deliberationem, vel denique causas privatas
a causis publicis non satis accurate dirimeret; modo rem ita
narrasse, ut quod in ea maximi fuerit momenti latuisse eum
ultro appareat; modo locorum situm haud satis in promptu
habuisse ; modo alicui ita favisse ut quidquam abillo crude·
liter, quidquam stulte factum esse non agnosceret, modo in

auctoribus legendis eos commisisse errores quos ne nobis

quidem corrigere admodum sit difficile.

Nunc autem de eodem argumento ita disputare lubet ut
magnus illorum numerus ad certa redigatur genera. Atque in
hac re ipse Boissierius, quem, ut par est, et hic et semper
honoris causa nomin0, initium mihi praebebit.

Historicum nostrum legentes interdum rhetorum agnoscimus
discipulum ²). Nunquam tamen certius illum rhetorum disci·

1) Iu „Revue d. deux Mondes de 15 Mai, 15 luiilet, 1 Decembre 1901¹’.
2) Ipsius Boissierii verba sunt ,Peltve des rheteurs repamit'’.

 

