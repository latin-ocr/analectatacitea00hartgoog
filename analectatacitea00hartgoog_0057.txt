⁴4⁶

Et quaenam utilitas, quodnam emolumentum in conviciis
probrisque inest? Quid quod verbis sine respectu venene toto
que capite 31 Tacitus ultro declarat illas de Othone epistolas
probrosas, si in bello civili Otho vicisset, fortasse auctoribus
earum exitium allaturas fuisse. Ad vim coloremque verborum
recte intelligenda viam monstrant suavissimi versiculi quidam
in Ovidii Metamorphosesin. Postquam poeta narravit apud
Philemonem Baucidemque omnes cibos appositos fuisse in
supellectile fictili, haec addit:
post haec caelatus eodem
sistitur argento crater ¹).

Eodem argento iocose poeta dicit pro: argilla, et caelatus
pro sine arte factus. Itidem nostro Taciti loco jovere aliquid
dicuntur homines incuriose et inconsiderate agentes, atque
utilitas illa, quam „fovent”‚ est res non minus inutilis quam
ea quae modo est commemorata, immo vero multo magis
periculi plena. Neque tamen intercedo quominus sic fere locus
vertatur, ut fecit Ritterus, vel Belgice: „ze behartigden net
zoo'n belang”, dummodo qui ea vocabula recitat pronunti·
andi acerbitate eain contrarium detorqueat.

Duobus denique locis in describendo eiusmodi vocabulis usus
esse Tacitus mihi videtur, quae legentibus imaginem ridicu·
lam ponerent ante oculos. H. III, 10 Milites Antonii Primi
Veronam vallo circumdant3 hic subito novae legiones accedunt
amicae, sed, dum procul etiam erant, hostium videbantur.
Hic, ut fieri solet, milites proditionem suspicantur, atque in
Tampium Flavianum, pridem ipsis invisum involant omnes:

„Nec defensioni locus, quamquam supplices manus tende·

ret, humi plerumque stratus, lacera veste, pectus atque ora
singultu quatiens”.

——-

1) Met. vm, 668 Optime traditam lectionem Kornius servat. Coniecturae
D. Helusil eadem-argilla ne mentionem quidem facere satius erat

 

