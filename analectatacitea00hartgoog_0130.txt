119

Chattos usque sinuetur”. Quae quamquam et ipsa omnem
ludibrio babent geographiam, tamen diserte declarant Chau-
corum regionis nullam fuisse partem unde unius diei itinere
ad Ubios (ne de Veteribus loquar) perveniri posset.

A. l, 42. lam taedet Germanicum tumultuum et discor·
diarum, iam in eo est ut seditiosos milites relinquat et ad
superiorem proficiscatur exercitum; certe uxori ut eo abiret
persuasit, iamque ,incedebat muliebre et miserabile agmen”:
ea res milites vehementer commovet, fitque Germanico eos
alloquendi copia. In qua oratione et alia leguntur et haec:
,Hunc ego nuntium patri, laeta omnia alia e provinciis au-
dienti, feram? ipsius tirones, ipsius veteranos non missione,
non pecunia satiatos; hic tantum interfici centuriones, eici
tribunos, includi legatos, insecta sanguine castra, flumina,
meque precariam animam inter infensos trahere. Cur enim
primo contionis die ferrum illud, quod pectori meo infigere
parabam, detraxistis, o improvidi amici ?’'

Ultima haec quorsum spectent probe novimus. Capite enim
35 legimus, ubi primum castra introiisset Germanicus non
solum de miseriis suis ad eum conquestos esse milites sed
etiam ipsi obtulisse imperium: ,tum vero quasi scelere con·
taminaretur, praeceps tribunali desiluit. Opposuere abeunti
arma, minitantes, ni regrederetur. At ille moriturum potius,
quam fidem exueret clamitans serrum a latere diripuit, elatum-
que delerebat in pectus, ni proximi prensam dextram vi
attinuissent’'. ·

Et tamen Germanicum verbis ,primo contionis die” cum
usum esse legimus, subridemus. Non enim decent ista virum
¹uilitarem militum seditiosorum placantem animos. Quem
deceant quaeris? Oratorem de discordiis legionum Germani·
carum facunde et ex artis praeceptis narrantem, ideoque

legentibus diligenter in memoriam revocantem quae iam sint

orationes habitae quotque quibusque modis.

 

