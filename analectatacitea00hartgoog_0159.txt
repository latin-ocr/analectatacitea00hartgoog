148

adversatus esset, quia intelligebat favere ei senatum, nonne
haec quoque eius prudentia vehementer esset laudanda? Nam
cur Hortalo faverent plerique senatores sollerter perspiciebat,
nempe ut ipsi quoque idem haberent egestatis subsidium;
pro aerario ergo pugnavit fortiter, certamque ab eo avertit
perniciem nullorum veritus iram invidiamque. Quid attinebat
hoc eum condemnare iudicio non magis malevolo quam t'also:
„Haec atque talia, quamquam cum adsensu audita ab iis,
quibus omnia principum, honesta atque inhonesta, laudare mos
est, plures per silentium aut occultum murmur excepere”?
Cur inhonestis adnumeratur praeclara Tiberii oratio, aut
certe in medio relinquitur utrum ad inhonesta potius an ad

honesta sit referenda? Cum praesertim etiam commemolan·

dum sit egregium Tiberii sactum, quo luce clarius demon·
stravit non suum sed reipublicae commodum unice cordi sibi
esse: etenim ex sua arca Hortensii filiis ducena adnumeravit
sestertia, atque (nam hoc etiam gravius) reticere non possit
scriptor postea apparuisse omni auxilio indignum esse Hor-
talum. Nam quod illam rem his exornat verbis Tacitus:

„Neque miseratus est posthac Tiberius, quamvis domus
Hortensii pudendam ad inopiam delaberetur”
quid esset in iniquitate summum declaravit. An boni prin·
cipis est tam diu nobilium hominum levitati et vanitati opem
ferre, donec 'aut aerarium sit exhaustum aut ipse pudendam
ad inopiam delapsus'’?

II, 84. Nihil a Tiberio dici potuisse, quamvis esset inno·
cuum, quin acerbissimum inveniret censorem Tacitum, hic
locus vel praecipue documento est: l

„Ceterum recenti adhuc maestitia (sc. ob mortem Germanici)
soror Gemanici Livia, nupta Druso, duos virilis sexus simul
enixa est”.

Quem non de plebe avum eiusmodi res insigni afficiat

gaudio? Ipse Tacitus testatur illud „rarum laetumque etiam

 

