122

Verum, si ita resse habuit, quomodo apud inclusum illum
Segestem Arminii uxor esse potuerit in tenebris latet. Neque
hoc minus obscurum qui sermo hic esse possit de deditione
(c. 57 f: „qui tum in deditionem veniebant” et c. 59 in.
„fama dediti benigneque excepti Segestis’'). Denique Segestes
non beneficium a Romanis acceptum agnoscit, non gratias
iis agit quod ex aliquo sit carcere liberatus, sed se de Romanis
egregie meritum gloriatur his verbis (c. 58l: ,non hic mihi
primus erga Romanum fidei et constantiae dies''. Quid revera
evenerit non opus est ut diu quaeramus: Romanus scriptor,
ut fieri solet, turpissimam rem speciosis involvit verbis. Non
ereptus est Segestes e custodia, quam ei circumdederat Ar-
minius, sed absente Arminioneque quidquam eiusmodi
metuente, Segestes patriae causam valido atque opulento
raptori prodit, atque uxorem Arminii cum fidissimis illius
comitibus in captivitatem tradit Germanico, cui „pretium
fuit convertere agmen’' ut tantae turpitudinis emolumentum
haberet. At Tacitus eiusmodi flagitia pulchra exornat specie . . .
dummodo sint commissa a Germanic0, quo neminem magis
habet in deliciis. Tacito auctore neque turpiter neque stulte
agere Germanicus potuit. En quid sit ,sine ira et studio’'
historiam scribere.

Eiusdem Germanici praeclarum scilicet consilium et cal·
lidum inventum describitur II, 5. Ut neque longis itineribus
quae Romanos milites exhauriebant, et sine magna equorum
copia, quibus ministrandis iam fessae erant Galliae, legiones
quam celerrime in mediam possint perduci Germaniam, na-
vibus eas per mare ad fluminum ora vehere decrevit, sic
,integrum equitem equosque mox media in Germania fore”
ratus. Quam misere eum spes fefellerit ne Tacitus quidem
celare potest. De ipso consilio videamus Germanicique in eo
peragendo prudentia. Mille naves ad eam rem construi iubet,

quarum erant ,plures adpositis utrimque gubernaculis con·

 

