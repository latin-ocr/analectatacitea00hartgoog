28

paulatim etiam servilibus ministeriis, p. ¹) intempestiva uouer-
cae officia iu ludibria vertebat, intellegens falsi.

Qui hic codici obtemperantes per edunt, uertebat intransi-
tive positum putant, ut omnia sic sint vertenda: „Britannicus
officiis illis novercae, quae ipsius tempori atque tristi sorti
tarn erant contraria, ludibrium fiebat'’. Falsissime‚ siquid
video. Vertere in, intransitive positum, est: ,in condicionem
venire contrariam illi in qua fueras antea”. Atqui miser ille
Britannicus post alteras patris nuptias minime suerat ludibrii
contrarium. Sed ne nunc quidem plane factus erat ludibrium
Britannicus, quemadmodum apparet e vocabulis continuo
sequentibus intellegens falsi. Gravius hoc quod, ut tamen illa
sententia ex hoc loco extrahi possit, ludibria, quod traditum
est, in ludibrium est mutandum, quae certe est temeraria
coniectura nulloque solido nitens fundamento. At gravissi·
mum quod tota sententia, tot artificiis composita, nullo vin·
culo cohaeret vel cum praecedentibus vel curn sequentibus.
Ergo curn Sirkero puer non perlegendum esse statuo, neque
tamen sic verto: „puer officia illa novercae ridebat'' nam
legitur ludibria non ludibrium, neque quidquam in ludibrium
uertisse Britannicum credibile est; tacitus contemnere potest,
in risus erumpere non est hominis tam miseri. Denique reti·
nemus ludibria, legimus puer et totum locum sic accipimus:
„puer, (secum, tacitus) officia novercae tamquam ludibria
interpretabatur”. Nunc egregie seqnitur: intellegens falsi; ue-
que enim segnem ei fuisse indolem ferunt e. q. s. Verbi vertendi
eo quo ego volo sensu positi praeclarum exemplum praebent

duo versus Propertiani, qui totum locum nostrum egregie
illustrant (Epic. Corn. 89 sq.):

Nec matrem laudate nimis3 collata priori (noverca)
Vertet in offensas libera verba suas.

1) Sic band dubie est in codice: 3, non p.

 

