38

illius severitate liberatae, pro legitimis habebantur. Revera
erat illud levamentum in praesens.

Cum iudiciis delationibusque apte coniunguntur somnia va·
ticiniaque: in utroque enim genere regnat ἦλυγῆ quaedam.
Videamus ergo quae H. IV cc. 81-84 narrentur de somnio
Ptolemaei novoque deo ab Aegyptiis e Ponto petito. Rem
recte dilucideque tradidit Tacitus sed, nisi me fallunt omnia,

turbas dedit praepostera scioli industria. Sic narratio incipit:

E plebe Alexandrina quidam oculorum tabe notus genua
eius (sc. Vespasiani) advolvitur, remedium caecitatis expos·
cens, monitu Serapidis dei, quem dedita superstitione gens
ante alios colit.

Hunc deum deinde cognoscimus a Ptolemaeo Sinope peti·
tum, iussu iuvenis, qui ei in somnio visus erat. Quis ille
iuvenis esset ignorabat Ptolemaeus; quis deus esset, qui
illius iuvenis sumpserat figuram, ad illud usque tempus igno·
rabant Alexandrini, ignorabat Timotheus Atheniensis, quem
rei cognoscendae causa arcessiverat dimiseratque Ptolemaeus.
Qui ergo Serapis esse potest, unus e vetustis Aegypti deis?
Quod se non ignorare disertis verbis testatur Tacitus dicens
templum extrui loco, ubi suerat sacellum Serapidi atque Isidi
antiquitus sacratum (c. 84). Denique si deus, qui in somno
Ptolemaeo stetit ante oculos Serapis est, qui fit ut (c. 84 extr.)
alii eum Aesculapium esse dicant, alii Osiridem, alii Iovem,
alii Ditem patrem (haud mirum: Ditem enim patrem et esse et
fuisse eum apud Sinopenses legimus c. 83 m.: „Timotheus quae·
sitis, qui in Pontum meassent, cognoscit urbem illic Sinopen nec
procul tempium vetere inter accolas fama Iovis Ditis”. Atque
ex hoc templo deus vel sponte profectus vel abductus dicitur
c. 84 m), sed nrrna Serapidem? At in verbis c. 81 monitu
Serapidis dei dele Serapidis nomen, omnia erunt planissima ¹).

ι) De Plutarchi locis eodem pertinentibus agetur e. XVII.

 

