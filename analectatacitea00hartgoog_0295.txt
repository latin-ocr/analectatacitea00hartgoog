284

H. III, 84. Misera Vitellii fuga egregie depingitur:

,Vitellius capta urbe per aversam Palatii partem in domum
uxoris sellula defertur, ut, si diem latebra vitavisset, Tarra·
cinam ad cohortes fratemquc perfugerct3 dein mobilitate
ingenii, et quae natura pavoris est, cum omnia metuenti
praesentia maxime displicerent, in Palatium regreditur vastum

eius declinantibus. Terret solitudo et tacentes loci, temptat
clausa, inhorrescit vacuis.”

Leviusculum sortasse videbitur quod dicam; proponam tamen
emendationem, ut ego censeo, plane necessariam. Pro terret
legendum est terrent: etenim statim audientium recitantium·
que aures sentire debent aliud esse temptandi, aliud terrendi
verbi Subiectum. Sic primum ante mentem surgit locorum
imago et continuo post ipse princeps miserrimus.

H. IV, 12. Batavorum conditio minime infelix describitur. ’
„Erant” ait Tacitus:

„nec opibus Romanis socictate validiorum attriti viros tan-
tum armaque imperioministrant, diu Germanicis bellis exer-
citi, mox aucta per Britanniam gloria.”

Pro ministrant Wurmius recte dedit ministrabant. Quae
praecedunt nondum ita sunt correcta ut sincera lectio restituta
videri possit. Agricola voci q. c. societate adiecit particulam
ve, Vlietius Romanis inclusit, quorum neutrum sufficit. Quis
enirn iste est enuntiatorum ordo, quo Batavi prius dicantur
„opibus non attriti esse'' deinde „viros tantum armaque im·
perio ministrasse’', tamquam si illa res praecesserit, haec sit
secuta, et non haec illius fuerit causa? Tamen post Wurmium
Vlietiumque non multum agendum restat: illorum enim re·
ceptis emendationibus verba „viros tantum armaque imperio

ministrabant’' pono in parenthesi, ut aiunt, ut sua ipse verba

illustrans Tacitus inducatur:

 

