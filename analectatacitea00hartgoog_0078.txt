67

commisit errorem, quem Tacitus verbis mollitiam corporis
refutat. Sic sponte ad leniorem adducimur emendationem
quam Rhenani illa est: omni flagitio obstrictos (omisso inl:
dicebantur ab accusatore milites, quibus tam facilem se prae·
stitisset Valerius, vitae molli et minime militari ita assuefacti
ut iam divelli inde et ad bonam frugem reduci non possent.
Hoc est obstrictus alicui rei, hoc etiam H. II, 37 requiritur,
ubi Mediceus habet: „lnon credo) legatos ac duces, magna
ex parte luxus egestatis scelerum sibi conscios, nisi pollutum
obstrictumque meritis suis principem passur0s”, sed cum
deterioribus moribus legendum esse demonstrare sum conatus:
pravi illi et corrupti duces non alium imperatorem sunt
passuri quam qui suis moribus obstrictus i. e. eidem addictus
pravitati sit.

XI, 3. Liberum mortis arbitrium Valerio permittendum
censet Vitellius et ,eandem clementiam'’ ipse quoque suadet
imperator:

„Hortantibus dehinc quibusdam inediam et lenem exitum,
remittere beneficium Asiaticus ait, et usurpatis, quibus in·
sueverat exercitationibus, lauto corpore, hilare epulatus. . ..
venas exsolvit.”

Quid est remittere beneficium? Interpretes sic accipere vi·
dentur ut sit: beneficio non uti. At cui haec clementia liberi
mortis arbitrii data est, ea non uti non potest: quocunque
modo moritur, ipse illius mortis auctor fit; ille etiam qui
(XVI, 9) restitit percussoribus et pugnans cum armatis tam-

quam in acie cecidit, tamen illam mortem elegit ipse. Oppo-

nuntur inter se remittere et. . . . intendere: intendit quicunque
ad extremum usque finem in aliquare perseverat, remittit
qui parce et modice agit ¹). Si fecisset Valerius id quod

1) Praeclarum exemplum, simulque firmissimum meae interpretationis argu·
mentum, praebet Seu. Ep. 71, 19: „hoc nec remitti nec intendi posse'’.

 

