235·
iure Prammerus restituit. Nullae sunt certiores emendationes,

quam quibus appareat corruptelae duas has fuisse causas: et
oculorum et mentis errorem.

A. XV, 10. Stultis consiliis Paetus vim copiarum, quibus
praeest, ultro infringit, nunquam sibi constat, milites dissipat
et ita bello inutiles reddit. Sic etlilium uxoremque castello
quodam abdit:

„data in praesidium cohorte ac disperso milite, qui in uno
loco habitus vagum hostem promptius sustentavisset.”

Codex in fine sententiae addit etiam particulam et. Quam
lectionem sic natam arbitror: in exemplo legebatur: sustenta
et suprascripto lacunae supplemento visset, quod librarius
ita in textum recepit ut istud et retineret. ct. H. lll, 20,
ubi in codice ineptissime legitur: et „vineis machinamenti
genus ad expugnandos muros in modum turrium iactum is
aggredienda urbs.” Recepto enim in textum post syllabas
vine interpretamento quod in exemplo inter lineas legebatur,
librarius postea vocem, a correctore monitus, supplevit, sed
vagam syllabam is delere neglexit. Nostro vero loco olim
scriptum fuisse suspicor non sustentavisset, quod huic narrationi

parurn aptum, verum sustentare potuisset.

“ Paulo antea in eodem capite haec habemus:

„Adventare Vologaesen magno et infenso agmine auditum.
Accitur legio duodecima, et unde famam aucti exercitus
speraverat, prodita infrequentia. Qua tamen retineri castra et
eludi Parthus tractu belli poterat, si Paeto aut in suis aut
in alienis consiliis constantia luisset.”

Mire, ne absurde dicam, ipsa infrequentia utilis esse potuisse
dicitur ad resistendum hostibus. Nam quominus mihi respon·
deatur illa voce cohortes infrequentes designari posse ipsa
sententia obstat: in „prodita infrequentia” substantivum con·
ditionem copiarum significat, neque ergo adiici potest pronomen

 

