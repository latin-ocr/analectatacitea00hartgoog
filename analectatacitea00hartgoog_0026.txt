Ι5

suae aliqua parte de sunere hominis vehementer defleti atque
desiderati est agendum, parum, ut opinor, curat quid singuli
eius cognati affinesque fecerint dixerintque, et ne matris

quidem quae suerint lamenta questusque anxie in sontibus Ι

suis quaeret; si nihil eiusmodi invenerit, sine ullo libri peri·
culo de illis taceri posse ei erit persuasum. At Tacitus
aequales suos posterosque commovendos esse censet, idque,
si fieri potest, vehementer; non ergo libenter hic aliquam
lacrimarum querimoniarumque facit iacturam; de Germanici
matre sibi esse tacendum cum magno agnoscit dolore.

Atque haec quidem inter novos veteresque historicos dis-
crepantia non statim his vitio danda est; at parit vitia eaque
saepe admodum gravia. Qui enim quocunque modo legen·
tium animos commovere studet, is saepe aequo paratior est
ad rem aliquam, quae huic proposito inserviat, arripiendam.
Praesertim cum aliquid invenit quod sit dirum, horrendum,
nefarium, id quantocius in usum suum convertit, haud inqui-
rens sitne verisimile et traditumne sit a bono auctore. Tacitum
certe haud semel atrocia ita narrantem deprehendimus ut
non difficile sit demonstrare cur illa vel omnino fieri non
potuerint vel certe non sic ut tradidit historicus. Non est
aliud exemplum insignius, quam quod Ann. L. XIV cc. 3
sqq. invenitur, ubi Tacitus quibus modis matrem occidere
conatus sit Nero, narrat.

Primum audimus de nave ita composita ut pars eius sponte
solvi posset; ita in mare Agrippina decideret. Novum con-
silium sed minime incredibile: mentiri enim Nero poterat
navem in scopulum aliquem latentem incidisse et sic mersam
esse ¹). Praeterea ad eam rem non plus uno erat opus conscio.
Unam tantum haec narratio molestiam habet, sed lranc prae

ι) Hoc, etiam si mare suisset placidissimum poterat fingi3 quod cur neget
Fumeaux bsodqoaquam intelligo.

 

