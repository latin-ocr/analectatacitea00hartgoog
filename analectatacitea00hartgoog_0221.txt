ο 210

aliquis recitet ista: ,nequaquam pari innocentia post Cremonam
agebat'': statim vitium sentiet.

H. 111, 73. Capitolium aggredientibus Vitellianis, dum
Sabinus quid in tanto rerum discrimine agat dubius haeret:
„inrumpunt Vitelliani et cuncta lerro flammaque miscent.”

De ipso Capitolio sermo hic est, de hominibus, qui tunc
occisi sunt, in sequentibus agitur. Contudit ergo corrupitque
omnia, qui inseruit sanguine. Non enim languidum solum
est sanguine ferro flammaque, sed, nisi me fallunt omnia,
ne Latinum quidem.

lb. irrumpentibus in Capitolium Vitellianis, Flavii Sa-
bini milites variis artibus dolisque salutem quaesiverunt:

„suere¹ qui excepto Vitellianorum signo ultro rogitantes
audaciam pro latebra haberent.”

Planissima haec; nemo enim vel mediocriter Latine doctus
dequo hic signo sit sermo dubitabit. Tamen Nipperdeio opus
luit, qui primus insulsum tolleret interpretamentum quo inter
se noscebantur, quod ad illius usque aetatem voci illi adiunctum
luit. Et ne hoc quidem additamento contentus suit sciolus, sed
praeterea adscripsit aliquid, quod, item in textum receptum,
maiorem etiam ei labem attulit: Flaviani illi milites, cum
semel Vitellianorum signum excepissent, si in hostium, qui
iam expugnaverant Capitolium, inciderent aliquem, non exspec-
tabant donec ab illis signum rogarentur, sed ultro rogitabant:
consentaneum illud est et unice in hunc casum convenit. At
absurdissime in codice legitur: „ultro rogitantes respondentesve.”
Cum respondendi enim verbo nullo modo adverbium ultro
coniungi potest, et quod, tesseram rogati, respondent in ea re
audaciae nihil est.

H. Ill, 83. Proelium inter Flavianos Vitellianosque com·
mittitur in campo Martio:

„Aderat pugnantibus spectator populuS, utque in ludicro

certamine, hos, rursus illos, clamore et plausu fovebat. Quoties

 

