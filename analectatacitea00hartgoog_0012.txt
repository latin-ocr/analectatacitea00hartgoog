l.

Eduardus Wolffiin, cum per longam annorum seriem doctis·
simis ingeniosissimisque ad Tacitum annotationibus praeclare
iam de nostra arte meritus esset, hoc ipso anno splendidam
atque insperatam huic scriptori attulit lucem et sic ab iis,
qui Tacitum legunt, incubonem quendam, quo nimis diu
opprimebantur, fugavit demonstrando ..... Plutarchum in
vitis Galbae et Othonis scribendis Tacito auctore usum ¹).

Rideat hic forsan Pulfennius ingens et ,praeclarum hercle’',
exclamet ,inventum tantisque laudibus dignum! Quasi vero
quidquam nostra scire intersit uter'utrum exscripserit. Quodsi
vetustae illae chartae, id quod dubitamus, omnino dignae
sunt quae legantur, res inde discamus et lacta, cetera ne
curemus! Contenti esse possunt et Tacitus et Plutarchus si
nostra aetas legere eos dignatur''.

At qui in hisce studiis vitae posuit tabernacula longe
aliter se rem habere expertus novit. Quamdiu enim regnavit
opinio, quam nunc denique refutavit Woelfflinius, incredibilem
quandam rem pro vera accipere cogebamur, qua tandem

aliquando nos liberatos satis gaudere non possumus. Et
regnavit illa: propugnatores enim habuit viros summa prae·
ditos auctoritate, quorum imperiosa decreta philologorum
vulgus tanto affecerant terrore metuque ut hiscere auderet

r) ln ,Sitznngsberichteu der philos-philol. und der histor. Classe der kgl.
bayer. Academie der wissenschaften ¹90¹ Heft 1”.

 

