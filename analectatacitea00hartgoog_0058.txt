47

Non sine contemptu et derisione, ut opinor, dux ille nimis
pavidus, qui identidem in genua procumbit, humi plerumque
stratus dicitur. Hoc enim nisi Tacitus voluit, quomodo illud

plerumque est accipiendum?

Apte conferri potest quod c. 63 eiusdem libri legitur: .

„Non omisere per eos dies Primus ac Varus crebris nuntiis
salutern et pecuniam et secreta Campaniae offerre Vitellio,
si positis armis seque ac liberos suos Vespasiano permisisset.
In eundem modum et Mucianus composuit epistulas; quibus
plerumque fidere Vitellius ac de numero servorum, electione
litorum loqui”.

Nostris hic oculis videmus Vitellium, hominem ignavum et
imperatoris nomine quam indignissimum (talem certe eum
legentibus videri cupit Tacitus), anxie quid agat quaerentem,
et nunc huc, nunc illuc convertentem mentem, sed ita ut
maxime tamen promissis quietae lautaeque vitae alliciatur. Illa
pavidi hominis trepidatio maxime illo plerumque depingitur.

 

