287

praeterea affertur Anu. VI, 40, in numero alterutro vitium
typothetae latere videtur.

H. V, 4. De moribus ludaeorum 'et alia et haec traduntur:

„Longam olim famem crebris adhuc ieiuniis fatentur3 et
raptarum frugum argumentum panis Iudaicus nullo fermento
detinetur” Ι).

Non repugno quominus vocabula q. s. raptarum frugum
sic interpretemur ut iis significetur quondam ludaeos fruges
sicut eas de agro rapuerant comedisse, nec sacta inde farina,
nec coctis illis aliove modo subactis. Verum ipsius rei mentio
in praecedentibus facta esse debebat; at est de ea altum
silentium, nec minus de longa illa fame. Quapropter non
sine causa suspicor e c. praecedenti excidisse quaedam ; at·
que exstat ibi locus haud dubie lacunosus. Postquam enim
narratum est, qua allocutione Moyses solatus sit vulgus vastis
relictum locis, haec sequuntur:

„Assensere atque omnium ignari fortuitum iter incipiunt.
Sed nihil aeque quam inopia aquae fatigabat.'’

De aliis aerumnis iam locutum esse Tacitum, cum illud
sed nihile. q. s. poneret, mihi quidem constat.

Praeterea pro detinetur nostro loco retinetur legendum est:
retinentur enim eae res, quibus pristinae rei servatur memoria.

H. V, 5. ludaeorum religio quantum differat ab Aegyp-
tiorum vel maxime hincapparet:

„Aegyptii pleraque animalia effigiesque compositas vene·
rantur; ludaei mente sola unumque numen intellegunt: pro·
fanos, qui deum imagines mortalibus materiis in species ho·
minum effingant: summum illud et aeternum neque imitabile
neque interiturum.”

ι) ln imagine codicis phototypica legi nequit bic locus.

 

