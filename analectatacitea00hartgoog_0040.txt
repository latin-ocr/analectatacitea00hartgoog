29

Alteri vir doctus tentavit quod legitur A. ΙΙΙ, 49:

Fine anni Clutorium Priscum, equitem Romanum, post
celebre carmen, quo Germanici suprema defleverat, pecunia
donatum a Caesare, corripuit delator, obiectans aegro Druso
composuisse, quod, si exstinctus soret, maiore praemio vul·
garetur. Id Clutorius in domo P. Petronii socru eius Vitellia
coram multisque illustribus feminis per vaniloquentiam lege·
rat. Ut delator exstitit, ceteris ad dicendum testimonium
exterritis sola Vitellia nihilse audivisse adseveravit.

Pro legerat Weisbrodtius coniecit iecerat, quod plerique
editores in textum receperunt, hac, credo, re moti quod etiam
VI, 31 iocundi verbum cum vocabulis per vaniloquentiam
iungitur, quasi vero nihil aliud per vaniloquentiam iacere
quisquam possit quam iacere, gloriari similia. At ego legerat
retinendum censeo. De morte Germanici Clutorius carmen
fecerat et grande pro eo acceperat praemium; vixdum de
morbo Drusi certior factus est et, maioris mercedis spe, se
ad novum accingit poema. Iamque partem eius recitaverat
quibusdam, qui eiusmodi recitationum auditionumque causa
convenerant. Nam talem conventum haud dubie verbis in domo
P. Petronii coram multis illustribus feminis describit Tacitus
et tantum non depingit. An putas Vitelliam negare non po·
tuisse audivisse sequaci coram ipsa luerat recitatum? Inspice
ergo Ann. XIV, 48:

Antistius.. probrosa adversus principem carmina factitavit
vulgavitque celebri convivio, dum apud Ostorium Scapulam

epulatur ...... Et curn Ostorius nihil audivisse pro testimonio

dixisset. . . .
et exemptus tibi omnis erit scrupulus

 

