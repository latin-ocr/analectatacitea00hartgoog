218

5. „Nec Tacfarinas pugnam detrectavit.”

6. ,Fusi Numidae.’'

Parum ergo apte tota est disposita narratio. Nam, ut nunc
res se habet, id quod tertio est positum loco (spe victoriae
inducti sunt ut vincerentur) illam in breve spatium compre-
hendit, vel potius quid „sabula doceat'’ nos admonet, atque
ut quinta pars (Nec Τ. pugnam detrectavit) plane fiat supervacua
efficit. Quid vero si illud spe victoriae inducti sunt ut vin·
cerentur eiicimus? Omnia, ut opinor, fiunt expeditissima, et
elegantissime decurrunt. Et quamquam satis venuste dictum
id est quod nos proscribimus, putidum tamen sapit magistrum.

A. VI. 3. „Iunium Gallionem, qui-censuerat, nt praetoriani
actis stipendiis ius apiscerentur in quattuordecim ordinibus
sedendi, violenter increpuit (Tiberius), velut coram rogitans,
quid illi cum militibus, quos neque dicta imperatoris neque
praemia nisi ab imperatore accipere par esset.”

Sic est in codice; Lipsius imperatoris delet; mihi verisimilius

videtur Tacitum scripsisse: ,quos neque dicta neque praemia
nisi imperatoris accipere par esset”, quod eumad intelligendum
paulo videretur difficilius in margine annotatum esse ab im-
peratore ad structuram magis consuetam indicandam, cumque
semel ea annotatio post nisi in textu esset posita, suo loco
pulsum inperatoris in alienum aberrasse. Hoc certum est
non posse sanari locum nisi uno pluribusve vocabulis reci-
dendis: nemini enim probari opinor vel Nipperdeianum nisi
e praetorio, vel Ritterianum imperiti oratoris.

Ad alterum nunc codicem Mediceum transeamus.

A. Xl, 4. Quo crimine fratrum, quibus Petra cognomen,
alter perierit his verbis traditur:

„Nocturnae quietis species obiecta, ,tamquam vidisset
Claudium spicea corona evinctum spicis retro conversis,
eaque imagine gravitatem annonae dixisset.”

Sic cst in codice. Pro dixisset autem Rhenanus coniecit

 

