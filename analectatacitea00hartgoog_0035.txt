²4

imperatore loqui non possint. Quidquid de eo dicunt plenum
esse debet contumeliae; ergo, cum secundum artis logicae
praecepta dicendum esset: „dum nos tempus terimus Otho
imperare discit” sic loquuntur: ›dum nos tempus terimus
Otho imitari principem discit” (Belg. „keizertje spelen”).

Suspicor autem eodem modo accipienda esse verba quae·
dam, quae Ann. I, 4 leguntur; certe sic demum cum acci·
pimuS, servari potest lectio tradita, alioqui mutandum est
aliquid. Ad imperium cum venisset Tiberius, varius erat de
eo rumor. Virtutem bellicam nemo ei denegabat, sed super·
biam ei innatam saevitiamque iam erumpentem multi me·
tuebant. Ut Taciti utar verbis:

Hunc et prima ab infantia eductum in domo regnatrice,
congestos iuveni consulatus, triumphos: ne iis quidem annis,
quibus Rhodi specie secessus exulem egerit, aliud quam iram
et simulationem et secretas libidines meditatum.

Pro exulem certatim omnes editores in textum recipiunt
Mureti coniecturam exul. At ego exulem cum lego, multo
clarius audio inimicos Tiberii de moribus cius cum summo
odio contemptuque loquentes. Est λογικωτέρα Mureti lecti0‚
haud nego: specie secessus Tiberius exul egit, simulavit sua
sponte se Rhodum secessisse, revera in exilio ibi vixit. Con·
tra si verbis exulem egerit adversarii illi usi sunt, sibimet
ipsi sunt oblocuti3 sed saepe hoc iratis hominibus, evenit,
dum quam plurima vocabula affectui suo accommodata simul

proferunt. Vernaculo sermone si quem in familiari colloquio

ita iram suam evomentem audiremus, logicae arti vim eum
facere fortasse ne audiremus quidem.

Sed iam missum facio Pollium lepidamque eius observa·
tionem. Tres ex diverso genere proferam locos ubi unum
vocabulum non satis bene intellectum, non satis accurate
consideratum, turbas dedisse videatur non ita parvas.

Primus eorum haud dubie corruptus est, sed cum antehac

 

