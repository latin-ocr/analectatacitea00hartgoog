¹39

Et ne putemus Tacitum illud consilium suam socerique
prudentiam modestiamque, prae ,Stoicorum istorum intem-
pestiva sapientia” extollendi omittere, cum de Tiberii scribit
tempore, haec consideremus verba ex lV⁰ libro Annalium c. 20:

,Hunc ego Lepidum temporibus illis gravem et sapientem
virum fuisse comperior, nam pleraque ab saevis adulationibus
aliorum in melius flexit. Neque tamen temperamenti egebat,
cum aequabili auctoritate et gratia aput Tiberium viguerit.

Unde dubitare cogor, fato et sorte nascendi, ut cetera, ita

principum inclinatio in hos, offensio in illos, an sit aliquid
in nostris consiliis liceatque inter abruptam contumaciam et
deforme obsequium pergere iterambitione ac periculisvacuum.”

Unquamne duos locos, diverso tempore scriptos, tam inter
se cognatos vidisti quam hunc de via media tutissima illum-
que ex Agricola de magnis viris, qui etiam sub malis prin-
cipibus tuti luerint? Et nonne utrobique, tamquam in tran·
situ, perstringuntur „insani” illi, qui tota sua vita non tam
quid esset cautissimum maximeque periculis vacuum, sed
quid virtus officiumque suum postularet rogaverint? Laetus
se aequalem aliquem Tiberio invenisse Agricolam, ea occa·
sione utitur dilectam illam sibi proferendi reprehensionem
eorum virorum, de quibus cogitare non potest quin compa·
rationem vereatur. Fueritne Tiberio imperante eadem Stoicis
virtutis suae ostentandae occasio quae sub Domitiano, parum
curat, vel potius talem sua narratione Tiberii principatum
fingit ut locus sit et cautis hominibus summum vitae peri·
culum mira quadam vitantibus prudentia e't „abruptae con·
tumaciae”.

Boissierius in egregiis illis, quas proximo anno publici iuris
lecit, de Tacito disputationibus et alia multa profert dignissima
quae accurate perpendamus et hoc: ,Domitianus neque fuit
fatuus ut Caligula, neque hebes ut Claudius; multo magis
Tiberii similis est.” Non miramur vir0, qui in Tacito totus

 

