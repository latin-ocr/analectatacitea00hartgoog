276

quarn adiuvant. Segnes vero quid? Vi, minis, poena
cogimus, nisi admonitionibus nostris aurem praebent. Ergo
pro coarcere hic cogere lege. Boni imperatoris est exemplo
incitare segnes, aut, si in exemplo praesidii parum est, cogere,
quod sic absolute positum egregie cum illo ,exemplo incitare”
coniungitur ad totam Vespasiani rationem depingendam.

H. Il, 87. Foedum istud agmen, quo Vitellius urbem petit,
et aliis ethis describitur verbis:

„Sexaginta milia armatorum sequebantur, licentia corrupta;
calonum numerus amplior, procacissimis etiam-inter servos
lixarum ingeniis.”

Vera huius loci cognita lectione -· narn si ulluS, hic cer-

·tissima est emendatione restitutus - doctas ridebis anno-
tationes, qualis est haec apud Orellium:

„Lixas liberos homines fuisse, rite colligas ex Ann. II, 62
(citatur locus). At lixae quoque, ut hic vides, mancipiis ob
vilem quaestum ac mores procaces aequiparabantur.” Verum,
o bone, si sanus hic locus, non aequiparantur mancipiis lixae,
sed plane iis adnumerantur, tamquam si de servili eorum

statu nulla unquam inter homines fuerit dubitatio Et si

procacitate morum semper vilissimis sunt pares mancipiis,
nulla est in Vitellio culpa, si non modestioribus iis usus est
ministris. Vides e tradita lectione nullum, nedum aptum,
sensum ullo modo extrahi posse, sed lenissima emendatione
revocatur id quod unice in hunc locum conveniat, id quod
ipsum Vitellianum agmen legentibus ponat ante oculos, id
denique quod quin a Tacito scriptum sit posthac iam nemo
sit dubitaturus. Pro etiam inter servos legendum est etiam
inter severas 1). En ipsa nobis reddita Taciti manus! Etiam
in severo modesteque habito exercitu procaces lixae sunt ;

r) Praestantissimum emendationem acceptam resero Leopoldio meo quem
toties inni, ut par erat, laudavi.

 

