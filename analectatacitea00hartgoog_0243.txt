²32

Nipperdeius, sed quod ille dedit popularitate neque admodum
elegans est nec verisimile. Si quis et Taciteam orationem
restitutam et convictum interpolatorem cupit, totum illud
pro claritate aut deleat aut denuo in marginem releget.
Cum enim eleganter quidem sed paulo obscurius significasset
Tacitus Sabinum esse accusatum, quod in proconsulatu ge-
rendo non tam publicum commodum quam suum spectasset,
annotavit aliquis pro claritate, nempe ut doceret Sabinum .
huic rei praesertim in provincia dedisse operam ut ipse
inclaresceret. Et bene quidem Taciti perspexit mentem ille,
sed pulchre conformatam sententiam: ,quodque proconsulatum
sibi potius accommodatum quam ex utilitate communi egisset”
corrupit qui annotationem, quamvis prudentem, admiscuit.

Ex Historiis hosce praesertim locos hanc flagitare medicinam
opinor:

H. I, 2. Brevi conspectu mala enumerans, quibus eo tempore
sit afflicta respublica, dequo iam sit scripturus, et alia Tacitus
proiert et hoc:

„hausta aut obruta secundissima Campaniae ora.”

Statim dedi locum, sicut revera a Tacito est scriptus et
sicut eum Woelfflinii restituit acumen; admodum enim cor·
ruptum eum exhibet codex Mediceus. Scilicet lector, quae
de urbibus Pompeiis Herculaneoque dirutis cognita haberet,
cum sibi retinere non posset, suum urbes infersit, quo iactum
est ut cum gravissimo sententiae detrimento, cum numerorum

Taciteorum pernicie ante Woelfflinium vulgo ederetur: ,haustae

aut obrutae urbes fecundissima Campaniae ora.”

H. l, 5. De Galba alii optima quaeque augurabantur, aliis
ipsae virtutes eius suspectae erant:

„Laudata olim et militari sama celebrata severitas eius
angebat aspernantes veterem disciplinam atque ita quattuor-
decim annis a Nerone assuefactos, ut haud minus vitia
principum amarent, quam olim virtutes verebantur.”

 

