11.

Ad rem quam felicissimo acumine perspexit demonstrandam

uno tantum Woelfflinius hoc utitur argumento:
Plutarchus latine nescit, et si in vitis Galbae Othonisque
aliquid perverse, stulte, ridicule narrat, facillimum est Taciti

vocabula indicare quae in errorem eum induxerunt.

Sed exemplorum quibus hoc argumentum illustret magna
Woelfflinio in promptu est copia. Sunt disertissima omnia;
duo tamen eorum maximam mihi habere videntur persua·
dendi vim. Quae illa sint dicam:

Otho, a coniuratis suis vocatus ut se cum illis in castra
conserat praetoria, hoc utitur mendacio quo subitum suum
e Palatio defendat discessum. Rogatus a Galba cur abeat
respondet a se emi aedes vetustate suspectaS, nunc se ab
architecto redemptoribusque exspectari (V. Tac. H. Ι, 27).

Res est quam maxime perspicua et e vita sumpta. Si aedes
nostrae aliquod gravius ceperunt detrimentum, architectum
arcessimus ; is quomodo sarciri possint debeantque demonstrat.
Tum autem aut solus rem totam suo periculo in se suscipit
aut opus locat, redimitque illud plerumque vel faber lignarius
vel lapidum structor, sed prius cum aliis loquitur fabris ne in
statuendo pretio graviter erret. A nostra autem consuetudine
res quam Otho fingit leviter tantum discrepat; hic enim
singuli fabri quanto sua pars constet declarant.

Quid vero Plutarchus? Othonem simulasse dicit aedes

 

