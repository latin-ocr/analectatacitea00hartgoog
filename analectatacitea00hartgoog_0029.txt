18

Claudium de more ebrium sactum esse. Alioquin exclamassent:

,en, quid imperatori evenitl” Agrippina autem ministerque,

cum nil tale exclamari audirent, frustra fuisse consilium suum
putabant, cum praesertim eodem tempore Claudio soluta esset
alvus, ita ut admodum esset verisimile veneno eum liberatum.
'Iunc ad rapidum confugiunt venenum.

Videamus nunc quae de veneno narrentur quod Britannico
datum sit L. XIII. c. 15:

Nero lenti sceleris impatiens minitari tribune, iubere sup·
plicium veneficae, quod, dum rumorem respiciunt, dum parant
defensiones, securitatem morarentur. Promittentibus dein tam
praecipitem necem, quamsi ferro urgeretur, cubiculum Cae-
saris iuxta decoquitur virus cognitis antea venenis rapidum.

Undecim sunt anni ex quo rapidius legendum esse dixi
(Mnem. A. 1894 p. 358), neque nunc me emendationis illius
poenitet. Quid enim? Permiscenturne inter se multa venena?
At si quod illorum rapidissimum est merum datur, multo
illud erit efficacius. An chimica utitur ratione Locusta et
extractum quoddam facit? At hoc quoque ex uno veneno et
melius et facilius fieri poterat. Nunc vero cognita antea venena
adhibet, hoc est, nisi verbis vim facere volumus, omnia quae
hactenus innotuerant. Quod mihi quidem nimis videtur ab·
surdum. Ergo nunquam hoc mihi eripietur illud coguitis antea
venenis suum sibi flagitare comparativum unde pendeat. Nolo
tamen nimis pertinaciter pro mea pugnare emendatione, quia
etiam lectio tradita exemplum mihi praebet rei, quam nunc
demonstro non minus idoneum. Doctissimus enim AndresenuS,
cuius studia Tacitea iure magni iacimus omnes ¹), hoc me

ι) Igitur miror equidem non ambabus eum manibus arripuisse felix Woelff-
linii inventum (v. Wochenschr. f. klass. Phil. A. 1902 p. 431 sqq.); non miror
intellexisse virum perspicacem quam molesti essent natural illi Plutarchei, quam
invicti arcis Woelfflinianae propugnatores. De Plutarcbeo alc Ῥώμην in narratione
de tumultuantibus praetorianis (v. p. 7 sqq.) cur altum sit in Audreseni cen·
sura silentium scire pervelim.

 

