142

in sex prioribus Annalium libris”), ab adolescente conscriptus,
multa habet acutissime prudentissimeque observata, paucis·
sima vero, ut ego opinor, quorum nunc virum, insigni laude
conspicuum, pudeat poeniteatve. Sed, quod plerumque no
stratium lucubrationibus accidit, id Karsteni quoque libello
evenisse videtur: nemo iam illum respicit. Felix quod non
- nam id quoque saepe fieri videmus, cum nostrae gentis
aliquis ea in medium protulit, quae neque in dubium vocari
possint et maximam habeant utilitatem - post eum aliquis
exstitit, qui plane idem doceret ..... et posthac tamquam
qui primus illud docuisset vulgo a viris doctis citaretur. De
fide ergo Taciti scribitur disputaturque‚ tamquam si nullus
unquam Karstenus vixisset. Quae res cum mihi semper indi·
gnissima visa sit, ad idem delapsus argumentum lubentissime
hac utor occasione eius laudandi viri, qui ante multos annos
diligentissime doctissimeque illud tractavit.

Dicebam autem cum aliis rebus hoc quoque (et sortasse
,hoc praesertim” dicendum erat) obstitisse quominus aequus
esset de Tiberio iudex Tacitus, quod de Tiberio scribens
Domitianum ante oculos haberet, et sibi iam ab initio per·
suasisset parum interesse utrum aliquis de Tiberii an de
Domitiani imperio edoceretur: utriusque enim imperatoris
eandem fuisse pravitatem. Nunc singulos quosdam considere·
mus locos, quibus iniquum aliquod de Tiberio contineatur
iudicium. Pauca, sat scin, proferam, quae non a Karsteno
dicta sunt, sed fortasse quaedam, ad hanc spectata lucem,
melius apparebunt.

A. I, 73. De novo criminum genere, quod tum primum
exstiterit, haec narranturz

,Falanio obiciebat accusators'quod inter cultores Augusti,

qui per omnes domos in modum collegiorum habebantur,
Cassium quendam mimum corpore infamem adscivisset,
quodque venditis hortis statuam Augusti simul mancipasset.

 

