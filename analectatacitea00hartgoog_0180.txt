169

recreatur aeger, multo lentius illud fit difficiliusque quam si
optima quaeque de eorum arte sperat. Sed vis morbi tristi
illa opinione non augetur, nam sicubi illa vox legitur, prae·
sertim addito adiectivo saeva, de primo morbi impetu cogita·
mus Praeterea prius edocere legentes saevam vim morbi
luisse, tum addere quid eam auxerit etiam, praestat quam
duas hasce res in unam contrahere sententiolam. Non ergo
sine causa suspicio mihi nata est scripsisse Tacitum: ,saeva

vis morbi adgebat persuasionem veneni a Pisone accepti.''

Hoc multo melius cum praecedentibus concinit: iam antea
venenum sibi a Pisone datum et ipse crediderat Germanicus
et amicis dixerat; tum vero ipsa morbi ea erat vehementia
ut opinio ista, quae paulo antea, recreato iam Germanico,
in praesentia elanguerat, no'va vi resurgeret. Et vide quam
egregie nunc sequentia annectantur, quae, si tradita retinetur
lecti0, vix quidquam quo reserantur habent: „et reperiebantur
solo ac parietibus erutae humanorum corporum reliquiae,
carmina et devotiones e. q. s.’' i. e. iamque adeo invaluerat
illa persuasio ut certa sceleris conquirerentur indicia, mox·
que revera inventa ea sunt.

lll. 67. Silanus repetundarum ex Asia accusatur; quin ve·
rum illud suerit crimen Tacitus non dubitat: addit saevitiam
quoque eius in eo iudicio patuisse. Et tamen dat operam ut
legentes rei misereat eorumque in Tiberium ira moveatur,
et alia commemorans et haec:

„non temperante Tiberio, quin premeret voce vultu, eo,
quod ipse creberrime interrogabat, neque refellere aut elu-
dere dabatur, ac saepe etiam confitendum erat, ne frustra
quaesivisset.”

Quanta suerit Taciti in Tiberium iniquitas vel unus hic
locus satis superque declarat. Nam fuerit Tiberius hic paulo
severior quam opus erat, at res ei erat cum provinciae carnifice,

 

