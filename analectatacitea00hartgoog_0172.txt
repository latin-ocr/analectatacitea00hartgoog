XIV.

AD SEX PRIORES ANNALIUM LIBROS ANNOTATIONES VARIAE.

Hactenus observationes meas Taciteas ita disponere et
ordinare potui ut capitula bene cohaerentia de variis nas·
cerentur argumentis. Maior nunc restat pars, quae nullo inter
se cohaereant vinculo. Ne tamen legentes statim longissima
variarum annotationum detineam serie, primum me intra eos
Annalium continebo libros, qui praestantissimo servantur co·
dice Mediceo Ι. Qui curn lectu sit facillimus accuratissime
scriptus et a summis philologis diligentissime excussae, non
ita multi eius restant loci, qui corrupti aut dubitationi ob·
noxii videri possint. Proferam tamen meas qualescunque sus·
picione3‚ quae hocloco non plane indignae mihi visae sint,
quibus exhaustis sponte mihi via ad novum erit munita
argumentum, quod paulo diligentius pertractare una altera·
que observationum mearum iubere videatur.

„Tiberii Gaique et Claudii ac Neronis res, florentibus ipsis
ob metum falsae, postquam occiderant recentibus odiis com-
positae sunt.”

Haec ego nunquam concoquere potui, sed quotiescunque
Annales legere incipio in his verbis haereo. Atque revera
molesti aliquid inesse, quod frustra removere sit conatus, ultro

indicat Nipperdeius hac annotatione: „florentibus... falsae

ist Apposition zu res, und falsae (,‚versalscht”‚ obwohl es das
Adjektiv ist) steht in keiner Verbindung mit compositaesunt.”

11

 

