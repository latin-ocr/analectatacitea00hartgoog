88

l, 76. De provinciis exercitibusque, quae a partibus Othonis
stabant, et alia narrantur et haec:

,Idem Africae obsequium, initio Carthagine orto; neque
expectata Vipstani Aproniani proconsulis auctoritate Cres-
cens, Neronis libertus (nam et hi malis temporibus partem
se reipublicae faciunt), epulum plebi ob laetitiam recentis
Ι imperii obtulerat, et populus pleraque sine modo festinavit:
Carthaginem ceterae civitates secutae”.

Nihil vidi hac distinctione ¹) perversius, qua nobis exhiberi
videntur duae res, quae quomodo inter se cohaereant videt
nemo: obsequium illud (erga Othonem) quod Carthagine
initium habuit, et Crescentis illius consilium, quo plebem
eodem adduxit. Sed sic incide locum: ,idern Africae obse-
quium, initio Carthagine orto, neque expectata V. A. pro·
consulis auctoritate: Crescens e. q. s.”‚ omnia erunt planissima
et optime decurrentz primum docemur Africam a partibus
Othonis stetisse eamque rem Carthagine natam esse sed non
proconsulis exspectata auctoritate; deinde, quaerentibus quis
erg0, si proconsul rei auctor non suit, auctor exstiterit, nar·
ratur nobis de Crescentis consilio, quo ille Carthaginem ad
Othonem transtulerit, quod exemplum tota sit secuta provincia

Η. 11, 7. ,Non fallebat duces (i. e. Vespasianum Mucia·

numque) impetus militum, sed bellantibus aliis placuit ex·-

pectari bellum. cum In victores ¹victosque numquam solida
fide coalescere”.

Lacera lectio bellum. cum In est in codice ²). Lenissima
haud dubie Pichenae est correctio belli exitum, vereor tamen
ut vera sit, tam pulchre in voce expectari sententia linitur:
bellantibus aliis placuit exspectari, hoc vere Taciteum est.
Accedit quod paulo post haec iisdem ducibus tribuitur opinio:

ι) ln codice distinctio non perspicitur.
2) In imagine phototypica hic locus legi nequit.

 

