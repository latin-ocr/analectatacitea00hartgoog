228

destinavisse, ut post occisum opera Pisonis Neronem Piso
quoque interficeretur, tradereturque imperium Senecae...
Quin et verba Flavi, vulgabantur non referre dedecori, si

citharoedus ‚demoveretur et tragoedus succederet.‘’

Ad lectionem traditam dedecori defendendam afferuntur
duo loci, de quibus tacere praestat: Plauti enim est alter,
alter Horatii versus ille notissimus:

dic quid referat intra
Naturae finis viventi, iugera centum an
Mille aret?

In quo praesidii nihil esse apparet: homo enim ibi dativo
designatur. Ergo plerumque Heinsii probatur coniectura, sane
lenissima dedecoris, quoniam ipse Tacitus H. I, 1 dixerit:
,omnem potentiam ad unum conferri pacis interluit”, Quint.
IX, '4,' 44: ,plurimum refert compositionis”, Plin. Ep. VIII,
22: ,quisquis ille, qualiscunque, sileatur, quem insignire
exempli nihil, non insignire humanitatis plurimum resert'‘ ¹).
Sed tribus his locis pax, compositio, exemplum, humanitas
tamquam homines cogitantur, et, quod graviuS, si ad illorum
exemplum noster locus emendetur, non dedecoris, verum decoris,
sit scribendum. Unum tantummodo hactenus allatum vide0,
qui plane huc conveniat: Plin. Paneg. 40: ,tu nihil referre
iniquitatis existimas, exigas quod deberi non oportuerit, an
constituas ut debeaturl” Sed quamquam fortasse a sedulis
venatoribus pauci quidam alii e latebris protrahentur, admodum
insoliti aliquid Tacito Heinsiana obtrudi coniectura satis ap·
paret. Iam sententiam dicti consideremus: ,parum relert”
(Flavus ait) ,utrum citharoedum an tragoedum imperatorem
habeamus.” Num quidquam hic deest? Immo vero quidquid

ι) Totus locus est huiuscemodi: ut amicum a nlmia in aliena vitia deter-
reat severitate, exemplum se ei coram narraturum promittit Plinius viri, qui
aliquando in poenis sumendis modum excesserit3 sed nomen eius se ne lum
quidem editurum verbis, quae citavimus, significat.

 

