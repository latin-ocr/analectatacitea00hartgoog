¹9

refutare argumento conatus est, quod mea recepta emenda·
tione de novo sit cogitandum veneno, quod prius fuerit inve·
niendum quam ad facinus transiretur. Sed idem illud erit
sumendum, si vulgatam sequimur lectionem. Quid enim? Si
nil nisi permiscentur venena quaedam, nascitur aliquid quod
minus sit efficax quam eorum illud quod sit omnium rapi·
dissimum, fortasse aliquid quod plane sit innocuum. Sive
herbas aliquas novas adhibet Locusta, sive venena pridem
nota, novi aliquid ei est quaerendum inveniendumque. Ergo
sive rapidum legimus, sive rapidius, cogitandum nobis est
de aliquo laboratorio toxologico quod iuxta Caesaris cubi·
culum fuerit instructum. Incredibilem rem esse hanc lubenter
Andreseno concedo. Sed, ut dicebam, veneficia, dequibus
narrat Tacitus, plerumque incredibile habent aliquid, quod
nostri loci non minus bene docet vulgata quam emendata
lectio.

Nunc de Martina venefica quae narrantur A. ΙΙΙ, 7 vide·
amus. Frustra me ex illo labyrintho quaesisse exitum prae-
moneo. „Erecti” ait Tacitus „erant omnium animi petendae
e Pisone” (qui Germanicum veneno necasse dicebatur) ,ulti-
onis et creber erat questus:

quod vagus interim (Piso) per amoena Asiae atque Achaiae
adroganti et subdola mora scelerum probationes subverteret.
Nam vulgatum erat missam, ut dixi, a Cn. Sentio (qui Syriae
praeerat, Pisonis successor, cs. 11, 74) famosam veneficiis
Martinam subita morte Brundisii exstinctam, venenumque
nodo crinium eius occultatum, nec ulla in corpore signa
sumpti exitii reperta'’.

Quae quid taudem sibi volunt? Argumentum loci huc sere
redire statuit Nipperdeius: ,Martina quamquam dubium non
erat quin venenum sumpsisset (hoc enim eam semper occul-
tatum secum habuisse modo erat cognitum) tamen eiusmodi

necis nulla habebat in corpore signa aperta; habuerat ergo

 

