91

,Ut tot ¹) armatorum milia velut grex venalium exuli An·
tonio dono darentur (octo nimirum legiones unius classis
accessionem sore), id Basso id Caecinae visum”.

Sic distinguunt editores, perversissime: ne alia argumenta
addam, ab id .. visum nunc pendet nt — darentur, quae
certe absurda structura est, neque sic pronominis id constat
ratio, ut taceam quarn inepte nunc illa repetatur. Visne ipsos
milites audire querentes et tantum non singultantes? Sic
distingue: '

,Ut tot armatorum milia velut grex venalium exuli An·

tonio dono darentur? octo nimirum legiones unius classis

accessionem sore! ld Basso, id Caecinae visum?’'

Quam pulchra est haec structurarum varietas, quam graviter
lamenta militurn nunc, tamquam iusta oratio, clauduntur
gravissimo illo id- visum!

H. 111, 84. Post multa ad urbem et in ipsa urbe proelia
tandem Flaviani castra praetoria aggrediuntur omnibus ad-
hibitis rebus, quibus validissimae solent oppugnari urbes:

,Contra Vitelliani, quamquam numero latoque dispares,
inquietare victoriam, morari pacem, domos arasque cruore
foedare: suprema victis solacia amplectebantur'’.

Sic in editionibus et in codice distinguitur, tamquam si
tres diversae res a Vitellianis peractae enumerentur, a quibus
seiungendum sit istud suprema uictas solacia amplectebantur
..... quod ita seorsum positum aut sensum habet nullum
aut plane obscurum. Verum arctissime iungenda sunt inquietare
victoriam morari pacem: iudicium his verbis scriptoris con-
tinetur de militibus defendentibus etiarn castra nec statim
eo victores recipientibus; auctore Tacito non de victoria
certare vel Vitelli imperium vindicare illud suit: inquietabant
tantummodo Vitelliani victoriam et pacem morabantur ,· haec

r) Insertum a Rittero, haud dubium quin recte.

 

