XIII.

Redeo nunc eo unde tota haec profecta est disputatio.
Nihil unquam obstitisse demonstravimus quominus quIsquam,
qui ingenio memoria Industria satis valeret, quam optimus
evaderet historicus, legemque illam Nissenianam auctoribus

ducibusque Woelfflinio Boissierio aliis eo amandavimus, ubi

curn ceteris scrutis et doctae servantur ineptiae. Quae essent
eius officia qui res gestas narraret nemo paulo cultior igno·
ravit unquam; Tacitus vero saepe probe se nota illa habere
disertis declaravit verbis. Historiam qui narret ei omnes esse
consulendos unde discere possit aliquid, non solum scriptores
aetate maiores sed cunctos, qui rei narrandae aequales sup
paresve fuerint, vel rumorem aliquem late sparsum fideli
tenuerint memoria; si illi inter se dissentiant accurate reli·
gioseque esse examinandum quid sit verisimile i curn sibi
aliquam rei propositae informarit imaginem satis probabilem,
ea illam esse exornandam oratione quae deceat maxime;
postremo in toto negotio iram et studium procul esse habenda
persuasum fuit Tacito, et cui non fuit persuasum, qui quidem
in bonis artibus et in re literaria non plane esset hospes?
Atque haec omnia in ipso opere fideliter observare nulla
quemquam unquam vetuit lex, quae quidem extrinsecus esset
allata, sed et Tacitum et ceteros omnes interdum communis
illa vetuit lex infirmitatis humanae. Equidem maximi Taci-
tum facio, summaque cum delectatione legi quae nuper ad

 

