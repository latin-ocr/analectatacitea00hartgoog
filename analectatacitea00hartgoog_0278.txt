267

animos militum quam maxime incendat, legendum censeo:
„quae usquam praesidia, quae castra sunt e. q. s.’'.

H. I, 50. Occiso Galba, cum nuntius de Vitellii delectione
per urbem percrebruisset, vehementer afflictae erant omnium
mentes:

,Duos omniurn mortalium impudicitia ignavia luxuria de·
terrimos velut ad perdendum imperium fataliter >electos non
senatus modo et eques, quis aliqua pars et cura reipublicae,
sed vulgus quoque palam maerere.’'

Totus loci connexus huiuscemodi est: tempus, quod insta-
bat, civibus multo tristius videbatur non solum quam Galbae
illud (cum, licet bellum non esset, tot tamen fierent scelera)
sed etiam quam ipsa bellorum civilium aetas: nam tunc,
quicunque evasurus esset princeps, hoc tamen constabat lore
eum virum qui rempublicam regere posset; at nunc hoc
unum sciebant homines „deteriorem lore, qui vicisset.” At
nuuc ego in voce, quae est maerere haereo, non enim, ut

opinor, praesens malum maeremus, sed praeteritam conditio· ·

nem, praesenti meliorem. Ergo aut Tacitus, cum homines
de praesenti tempore cogitantes inducit, iam animo praesumit
tempus, quo praesentia praeteritaque inter se comparabunt,¹
ideoque maerere posuit ubi quivis alius indignari esset posi·
turus, aut, id quod multo verisimilius, pauca quaedam hic
exciderunt atque sic explenda lacuna: ,sed vulgus quoque
<indignari et priora> palam maerere.’‘

H. I, 58. Imperio ad Vitellium delato protervi milites du·
cum quorundam sibi invisorum poenam postulant; ante omnes
dedi sibi Iulium Bardonem, Germanicae classis praelectum,
ad supplicium flagitant: huic enim praesertim vitio dabant

Fontei Capitonis gratissimi ducis, interitum. At dolo eum
militum saevitiae subtrahit Vitellius:

 

