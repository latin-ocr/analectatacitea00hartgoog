258

Verba diffideret enimvero inepte repetita dudum expunxerunt
editores. A vitam novam tum incipiunt sententiam. Sed ac·
cusativunr cum infinitivo vitam -probatam male cum prae·
cedentibus cohaerere recte, ut equidem cense0, nonnulli sta·
tuerunt. Sed quod amasse vel egisse inseruerunt (ante vel
post vitam) parum probabilis ea emendatio videtur. Multo
certe leniore medicina sic locus restituitur in integrum:

,enimvero liberales semper epulas struxisse vita amoena
et duris iudicibus parum probata”

ut vita amoena et probata sit ablativus absolutus, qua
ratio redditur.

A. XV, 59:

,Fuere qui prodita coniuratione, dum auditur Milichus,
dum dubitat Scaevinus, hortarentur Pisonem pergere in castra
aut rostra escendere studiaque militum et populi temptare.'’

Dum dubitat Scaevinus. Quid his vocibus significatur? Ut
opinor condicio, in qua versatur Scaevinus eo tempore quo
Milichus interrogatur paulove' postea, certe ante illu'd tempus
quo responsis Natalis, cum ipsius non congruentibus (c. 56),
confiteri cogitur: nam tum certe dubitare desiit. Quod autem
ad ipsum illud pertinet tempus, quo a Milicho est indicatus:
statim tum ad Neronem est adductus (raptus per milites c. 55);
hic ita loquitur ut e. c. effugia quaerere dici possit, non vero
dubitare. Quem effectum illa effugia habuerint Tacitus verbis
ut labaret indicium (c. 55 extr.) perspicue declarat; atque
nostro loco rem nobis esse cum eo tempore quod luit post·
quam labare indicium coepit et antequam Scaevinus Natalisque
diversi interrogati totam coniurationem aperuerunt res ipsa
clamat. At in illud tempus dubitandi verbum non convenit,
neque omnino ullum, quo facere aliquid Scaevinus significe-
tur. Ut iam dicebam, requiritur verbum statum condicionemque

Scaevini indicans. Legendum esse suspicor: ,dum dubius

 

