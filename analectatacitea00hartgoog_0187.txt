176

ln urbem non regressurum Tiberium dixerant qui?
Mathematici, ut opinor, et veraces eos esse apparuit: even-
tum enim istud vaticinium habuit (haud sorte dictum). Sed
Ι praeterea nihil declaraverant: ceterorum ergo nescii recte dici
non possunt: vaticinii sui accuratam interpretationem non
dederant, ergo nequaquam constabat utrum ipsi veram eius
vim intelligerent necne, neque referebat. At alii de suo inter·
pretationem erant commenti, veri quidem similem (quis enim
providebat per tot annos Tiberium extra urbem moraturum)
sed tamen salsam: sic patuit breve confinium artis et salsi.
Ergo res huc redit: quod effati erant mathematici verum
suit et eventum habuit, quod alii addiderunt homines ex
fraude vel ex inscitia natum erat. Itaque non ceterorum sed
ceteri legendum: in urbem non regressurum haud sorte dictum
(i. e. vcra erant locuti mathematici), ceteri nescii egere (et
finxerunt quae scire non possent). Haec, ut opinor, recte
inter se opponuntur.

A. lV, 62. De gravi calamitate, quae Fidenae evenerit sic
narrare Tacitus incipit:

„Coepto amphitheatro Atilius quidam, libertini generis, quo
spectaculum gladiatorum celebraret, neque fundamenta per
solidum subdidit neque firmis nexibus ligneam compagem
superstruxit.'’

Celebrandi verbum adhiberi posse et hic adhibitum esse
eodem sensu quo verbum edendi Furneaux docet, libenterque
ei assentior. Sed nonne nunc totum istud ,quo spectaculum
gladiatorum celebraret'' admodum pueriliter additur? Quis
enirn amphitheatrum aedificat alio consilio, quam ut gladia-

torum ibi fiat spectaculum? Quid omnino, ubi de amphitheatro

sermo est, illius usum demonstrare attinet? De amphitheatro
cum legimus, fortasse et de aliis cogitamus spectaculis, sed
de gladiatorum certaminibus praecipue. Ergone istud ¹,quo
spectaculum gladiatorum celebraret'’ e textu eliciamus? Sic

 

