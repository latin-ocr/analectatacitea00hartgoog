¹96

A. ΙΙ, 28 (De causa Drusi Libonis agitur):

„Celebre inter accusatores Tironis ingenium erat avidumque
santae malae.’'

Probus haud dubie, homo luit et calumniatorum inimicus,
qui istud malae in margine adscripserit; sed boni elegantisque
sermonis naturam ignorabat, qui putarit unquam quemquam
recte dici posse avidum malae famae.

A. ΙΙ, 30 (Ex eadem narratione):

„Negante reo, adgnoscentes servos per tormenta interrogari
placuit: et quia vetere senatusconsulto quaestio in caput domini
prohibebatur, callidus et novi iuris repertor Tiberius mancipari
singulos actori publico iubet.”

Satisne perspicuum Tiberii consilium hisce fit verbis, an
putemus ipsum Tacitum magistelli sermone sic illud illustrasse:

„scilicet ut in Libonem ex servis salvo senatusconsulto quae·

reretur''? Verba iam a Mendoza proscripta etiam ab editoribus
vindicari Tacito est quod indignemur.

ll, 54. Clarii Apollinis oraculum adit Germanicus:

„et serebatur” (sc. sacerdos dei) „Germanico per ambages
maturum exitum cecinisse.”

Ad per anabages annotavit aliquis ut mos oraculis, quae -
verba nunc Taciti commaculant sermonem.

ΙΙΙ, 2. Appropinquante Agrippina cum Germanici cineribus
ltaliae, Drusus Tiberii filius:

„Tarracinam progressus est cum Claudio fratre liberisque
Germanici.”

Quis rei ignarus non putet Drusi hic fratrem dici Claudium?
Quis uon sentit hic aut ipsi veritati aut sermonis legibus aper·
tissime vim fieri? An credamus salva latinitate pro: „cum
Germanici liberis et fratre Claudio” dici posse „cum Claudio
fratre liberisque Germanici”? lmmo, Tacitus scripsit: „cum
fratre liberisque Germanici'’, sed in margine aliquis nomen
fratris addidit.

 

