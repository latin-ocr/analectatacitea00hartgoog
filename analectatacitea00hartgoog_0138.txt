127

Quod ,quanto ditiores tanto imbelliores” dicuntur Aedui,
Silius est qui sic milites edocet, non ita ratiocinantes vel
ratiocinaturi linguntur milites. Ergo perversissima est Pfitzneri
coniectura esse post imbelles inserentis quam tamen probavit
Nipperdeyus. Monentur, ut opinor, milites ut id faciant quod
militum est, sive euincere hic fere devincendi vim habet, sive
corruptus locus est et Tacitus Silium induxit militibus nar·
rantem quae esset unice uera ratio hostibus tam imbellibus
utendi. Sed fugientibus consulite egregie dictum videtur, sum·
mus inest in illis vocabulis contemptus si hoc dicit Silius:
,cum pugnantibus non erit vobis res; curate modo ut fu·
gientes habeant fugiendi spatium, nolite eos ullo modo reti·
nere, videbitis quam velociter currant”, quae est oratio viro
militari aptissima. Et quod ego puto a Silio hic iussos esse
militeS, id revera fecisse videntur, caedem enim factam non
audimus, quae haud dubie facta esset, si cum tam imbellibus
hostibus conseruissent manum fortissimi Romanorum. Ergo
non possunt non admirationem quandam haec movere verba:
,et circumfudit equeS, frontemque pedites invasere, nec cunc·

tatum (i) apud latera’'. Nam hercle non consulunt fugientibus

qui hostes ab omni parte includunt: ubi hoc legimus, sequi
solet ut hostes paucis relictis trucidentur.

A. V, ιο. Operae pretium est observare quarn suspensos
nos relinquant, quam sint imperfectae, omnes narrationes
Taciteae de hominibus ignotis, qui sibi nomen indiderint viri

alicuius nobilis, qui dudum mortuus est atque ea fraude ali· ·

quantisper ludibrio habuerint multos mortales. Sed nulla tan-
topere hoc nomine reprehendenda quam quae hic legitur de
pseudo-Druso, „qui iam iuventutis concursu iam publicis
studiis frequentabatur cum auditum id Poppaeo Sabino,
Macedoniae curis intento’'. Sequuntur multa de celerrima
quadam Poppaei circum Graeciam navigatione deque eius in
coloniam Nicopolim adventu:

 

